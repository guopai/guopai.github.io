<!doctype html>
<html>
<head>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=UA-101718744-3"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-101718744-3');
</script>

<meta http-equiv="content-type" content="text/html; charset=utf-8">
<meta name="generator" content="ReText 7.0.4">
<title>Machine Learning บทที่ 1: บทนำ</title>
<meta name="description" content="Machine learning คืออะไร ทำอะไรได้บ้าง มีกี่ประเภท การจะสร้างโมเดล Machine learning ต้องรู้เรื่องอะไรบ้าง">
<meta name="keywords" content="Machine learning, Deep learning, AI">
<meta name="author" content="ชิตพงษ์ กิตตินราดร">
<meta name="viewport" content="width=device-width, initial-scale=1.0">
<link rel="stylesheet" type="text/css" href="css/theme.css">
</head>
<body>
<div class="navbar">
    <a href="/index.html">สารบัญ</a>
</div>
<h1>Machine Learning: บทนำ</h1>
<p>โดย <a href="https://www.linkedin.com/in/chitpong-kittinaradorn/">ชิตพงษ์ กิตตินราดร</a> | ธันวาคม 2562</p>
<p>Machine learning (ML) เป็นการประยุกต์คณิตศาสตร์และวิทยาศาสตร์คอมพิวเตอร์เพื่อทำให้คอมพิวเตอร์สามารถเรียนรู้และตัดสินใจได้โดยไม่ต้องกำหนดกฏและเงื่อนไขตายตัว</p>
<p>ML เรียนรู้ด้วยการอ่านข้อมูลที่มนุษย์เตรียมให้ และประมวลผลข้อมูลนั้นเพื่อให้สามารถตัดสินใจตามที่ต้องการ โดยการตัดสินใจที่ ML ทำได้ มีหลายรูปแบบ เช่น</p>
<ul>
<li>พยากรณ์ว่าข้อมูลชิ้นใหม่ที่ ML ไม่เคยเห็น มีค่าเท่าใด หรืออยู่ในหมวดหมู่ใด</li>
<li>จัดข้อมูลเป็นกลุ่มๆ โดยให้ข้อมูลที่มีคุณลักษณะคล้ายกันอยู่ในกลุ่มเดียวกัน</li>
<li>ตรวจหาข้อมูลชิ้นที่ผิดปกติแปลกไปจากพวก</li>
<li>จำแนกข้อมูลบางอย่างออกจากข้อมูลทั้งหมด เช่น จำแนกเสียงพูดออกจากเสียงสภาพแวดล้อม</li>
<li>แนะนำข้อมูลชิ้นใหม่ที่คาดว่ามนุษย์น่าจะสนใจโดยเรียนรู้จากความสนใจเดิม</li>
</ul>
<p>จะเห็นว่าประโยชน์ของ ML มีหลากหลายมาก สำหรับใครหรือองค์กรที่อยากใช้ ML ในงานของตนเอง สิ่งที่จำเป็นต้องมี (หรือต้องสร้างให้มี) คือ:</p>
<ol>
<li>ข้อมูล: ML ทำงานได้ด้วยการเรียนรู้จากข้อมูล ไม่ใช่ด้วยการป้อนกฏเกณฑ์เข้าไป ดังนั้นผู้ใช้ ML จึงต้องเตรียมข้อมูลที่มีคุณภาพและมีปริมาณเพียงพอ เพื่อให้ ML เรียนรู้ได้ผลดี เรื่องนี้เป็นเรื่องสำคัญและมีรายละเอียด จะอธิบายโดยละเอียดในส่วนต่อๆ ไป</li>
<li>ทักษะ Programming: ปัจจุบันนิยมใช้ภาษา Python เป็นภาษาหลักในการทำ ML ดังนั้นควรมีความรู้พื้นฐาน Python เช่น มีความเข้าใจหลักการเขียนโปรแกรม การสร้างและคำนวนตัวแปร ประเภทและโครงสร้างข้อมูลแต่ละประเภท การเขียนเงื่อนไข เช่น if, for, while loop และการเรียกใช้ Library ต่างๆ เช่น numpy (สำหรับการคำนวน Vector และ Matrix), pandas (สำหรับการจัดการและวิเคราะห์ข้อมูลแบบตาราง), matplotlib (สำหรับการพล็อตกราฟเพื่อแสดงผลเป็นภาพ)</li>
<li>ทักษะในการใช้ ML Framework: ในอดีตเราต้องเขียนโค้ดเพื่อแปลงสมการคณิตศาสตร์ให้กลายเป็น Algorithm เพื่อคำนวนด้วยตนเอง ซึ่งต้องใช้ความรู้และมีความซับซ้อนค่อนข้างมาก แต่ปัจจุบันมีผู้สร้างซอฟท์แวร์อำนวยความสะดวกในการทำ ML ให้เราใช้ได้ฟรีๆ แบบ Open-source จึงแนะนำให้เรียนรู้วิธีใช้ Framework เหล่านี้ โดย Framework ที่นิยม เช่น scikit-learn สำหรับ Machine learning และ TensorFlow สำหรับ Deep learning</li>
<li>ความรู้เกี่ยวกับ ML: ศึกษาหลักการทำงานของ ML Algorithm ประเภทต่างๆ การเตรียมข้อมูล วิธีการทดสอบความแม่นยำของโมเดล การปรับแต่งโมเดลให้ทำงานได้ดีขึ้น การแก้ปัญหาทางเทคนิคต่างๆ ความรู้เหล่านี้สำคัญมาก ถ้าขาดความรู้ความเข้าใจเรื่องเหล่านี้ก็จะไม่สามารถพัฒนา ML ที่ดีได้ ถึงแม้จะใช้เครื่องมือต่างๆ เป็นก็ตาม</li>
</ol>
<h2>ประเภทของปัญหา Machine learning</h2>
<p>ปัญหา Machine learning สามารถจำแนกได้ 2 ประเภทใหญ่ๆ คือ</p>
<ol>
<li>
<p>Supervised learning: คือปัญหาที่ในชุดข้อมูลนั้นมีคำตอบอยู่แล้ว ตัวอย่างเช่น:</p>
<ul>
<li>Regression: หาคำตอบที่เป็นตัวเลข เช่น ให้ข้อมูลโภชนาการของเด็กคนหนึ่ง พยากรณ์ว่าเด็กคนนี้จะมีความสูงกี่ ซ.ม.</li>
<li>Classification: หาคำตอบที่เป็นหมวดหมู่ เช่น ให้ภาพ X-ray ทรวงอก พยากรณ์ว่าคนไข้เป็นมะเร็งปอดหรือไม่ (คำตอบมีแต่ ใช่/ไม่ใช่ เรียกว่า Binary classification) หรือให้ข้อมูลเกี่ยวกับครอบครัวของเด็กคนหนึ่ง ทำนายว่าเด็กคนนี้จัดอยู่ในกลุ่มพัฒนาการดี / พัฒนาการปกติ / พัฒนาการช้า (คำตอบมีหลายกลุ่ม เรียกว่า Multiclass classification)</li>
</ul>
</li>
<li>
<p>Unsupervised learning: คือปัญหาที่ยังไม่มีใครรู้ว่าคำตอบที่ถูกต้องคืออะไร</p>
<ul>
<li>Clustering: จัดกลุ่มข้อมูล เช่น มีข้อมูลผู้บริจาค ต้องการจัดกลุ่มผู้บริจาคเป็น 3 กลุ่ม เพื่อออกแบบกลยุทธ์การสื่อสารกับลูกค้าแต่ละกลุ่มที่ต่างกันออกไป</li>
<li>Non-clustering: ปัญหาอื่นๆ ที่ไม่ใช่การจัดกลุ่ม เช่น ตรวจหาข้อมูลชิ้นที่มีความผิดปกติจากพวก (Anomaly detection) แนะนำข้อมูลที่ผู้ใช้น่าจะสนใจ (Recommendation system) เป็นต้น</li>
</ul>
</li>
</ol>
<p>นอกจากนี้ยังมี ML ประเภทอื่นๆ สำหรับงานเฉพาะด้าน เช่น Reinforcement learning คือการเรียนรู้ที่มีกลไกการเสริมแรงเพื่อให้คอมพิวเตอร์มีพฤติกรรมที่เราต้องการ เป็นต้น</p>
<p>ตอนนี้เรารู้จักแล้วว่า Machine learning คืออะไร มีกี่ประเภท เอาไปทำอะไรได้บ้าง และถ้าจะทำ ML ต้องมีความรู้และทักษะอะไรบ้าง ในตอนต่อไปจะเริ่มอธิบายกลไกการทำงานของ ML อย่างง่ายที่สุด คือ Linear regression</p>
<p><a href="index.html">หน้าแรก</a> | <a href="ml-blog02.html">บทที่ 2 Linear Regression Algorithm</a></p>
<a rel="license" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a><br />This work is licensed under a <a rel="license" href="http://creativecommons.org/licenses/by/4.0/">Creative Commons Attribution 4.0 International License</a>.
</body>
</html>
